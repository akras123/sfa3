---
tags: Nieuws
parent: /nieuws/
layout: post
noindex: false
sitemap: true
published: true
title: FFP3 filter in je handbagage
---
## Vervuilde lucht

Zolang niemand zijn verantwoordelijkheid neemt op het gebied van filtering van verontreinigde lucht in het vliegtuig, zullen we onszelf moeten beschermen.
Filtering van de lucht, die de vliegtuigcabine instroomt als “frisse lucht”, ongefilterd aangevoerd door de motoren. Een vliegtuigmotor, die net als iedere andere motor bij normaal gebruik wat olie verbruikt, wat olie lekt. Sommige wat meer dan andere. Vliegtuigolie bevat additieven, zodat deze zijn werk goed blijf doen bij de extreme temperatuurwisselingen onderweg. Deze additieven zijn, volgens o.a. de waarschuwingen van de fabrikant, zwaar giftig. Bij verhitting worden deze zwaar giftige toevoegingen omgezet in een nog giftiger cocktail van stoffen. Deze stoffen, organofosfaten, die ook in pesticiden zitten, zijn zeer schadelijk voor de gezondheid van de mens. Het zijn stoffen die nauw verwant zijn met het zenuwgas Sarin, wat in oorlogstijd wel gebruikt wordt.

## De lucht die je inademt

Via het airconditioning systeem wordt deze lucht ongefilterd de cabine ingeblazen. We ademen dit in een lage dosering dus in tijdens de vlucht. Soms ruiken we dit als een “natte sokkenlucht” ook wel “natte hondlucht” genoemd. Soms ook is het reukloos. Dit is direct, of op langere termijn zeer schadelijk voor de gezondheid en kan ernstig neurologische gevolgen hebben. 

Regelmatig lezen we dat een vliegtuig terugkeert naar de luchthaven van vertrek of een noodlanding maakt onderweg, omdat er rook in de cockpit en/of cabine komt. Dit kan betekenen dat er op dat moment zelfs een hoge dosering verontreinigde lucht in de cabine/ cockpit rondgaat. We noemen dit een fume event. 

## Insecticiden

Een ander heikel punt aan boord zijn insecticiden. Helaas is het op bepaalde trajecten van overheidswege vereist om tijdens de vlucht te “sprayen” met insecticiden. Dit om geen ongewenste “verstekelingen” mee te nemen naar het land van bestemming. Helaas zitten wij in een niet geventileerde ruimte met alle gezondheidsrisico’s van dien. 

## Bescherm jezelf!

Om onszelf goed op de vlucht voor te bereiden, zodat we weer zo fit mogelijk het vliegtuig uitstappen zijn er een aantal zaken van belang. Een van de dingen die niet mogen ontbreken in de handbagage is een geschikt, handzaam, masker. Een masker dat, in geval van een fume event, de verontreinigde lucht filtert voordat het in de neus en longen terecht komt. Ons advies is: Stop dit masker standaard bij elke vlucht in de handbagage (geeft geen problemen bij de douane), houd deze tijdens de vlucht “standby” in de stoelzak. In geval van een calamiteit mag je namelijk meestal niet meer overeind om iets uit de handbagage te pakken. Neem uit voorzorg een tweede maskertje mee in de ruimbagage, zodat ook voor de terugweg altijd een masker voor de handbagage beschikbaar is. 

## FFP3 filter?

Van belang is, dat het een masker met een FFP 3 kwalificatie is, zoals bijvoorbeeld de UVEX Silver Air 7330 FFP3. Dit hoogwaardige masker met driekamersysteem biedt een maximale filterwerking bij een lage ademhalingsweerstand, waardoor comfortabel kan worden geademd in dit stofmasker. Wij adviseren dit masker na een fume event niet te hergebruiken, maar daarvoor een nieuw exemplaar te gebruiken.
